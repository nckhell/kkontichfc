---
title: Hoe supporter ik?
date: 2018-10-23
cloudinaryID: 155_pyhv86
---
<p>Kontich F.C. draagt sportiviteit en fair play hoog in het vaandel.</p>
<p>Het bestuur van K. Kontich F.C. roept haar trainers, spelers en supporters dan ook op om op een waardige manier om te gaan met tegenstanders en scheidsrechters. De voorbije weken mochten wij hieromtrent enkele &ndash; al dan niet terechte &ndash; klachten ontvangen, waarvan wij hopen dat dit uitzonderingen zullen zijn.</p>
<p>Voetbal is emotie, zonder twijfel. En je zal ons niet horen zeggen dat de scheidsrechter een discutabele spelfase niet foutief beoordeeld heeft. En ja, de supporters van de tegenpartij roepen ook wel eens iets dat niet al te fraai klinkt. Maar bovenal moeten we als volwassenen het goede voorbeeld geven aan onze voetballende jeugd. Laat ons daar de komende weken een beetje extra aandacht aan schenken.</p>
<p><strong>Nog dit: we herinneren er graag aan dat er naast het kunstgrasveld niet gerookt mag worden en evenmin uit glas gedronken mag worden.</strong></p>