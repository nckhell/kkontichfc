---
title: Ben Bakkovens naar KKFC
figCaption: Ben Bakkovens
date: 2020-04-01
cloudinaryID: Bakkovens_KKFC_bxjntq
---

Nu het behoud in 1e provinciale zeker is, maakt het bestuur van K. Kontich F.C. opnieuw werk van de voorbereiding op het nieuwe seizoen 2020-2021.

Het bestuur en de sportieve staf van de club is dan ook verheugd u de komst van Ben Bakkovens te kunnen melden.
Deze 27-jarige verdediger komt over van eersteprovincialer Berg & Dal, waar hij dit seizoen actief was.

Ben doorliep de jeugdreeksen van SK Lierse en Beerschot, alvorens hij debuteerde in het eerste elftal van Berchem Sport.
Na 2 seizoenen bij Berchem speelde Ben maar liefst 5 seizoenen voor FC Heikant en 2 seizoenen voor FC De Kempen (waar hij door de trainers van de reeks uitgeroepen werd tot ‘beste speler van het seizoen’).

Wij wensen Ben het allerbeste toe bij K. Kontich F.C. !

**Welkom, Ben!**
