---
title: Frederic Ledent naar KKFC!
figCaption: Frederic Ledent
date: 2019-04-19
cloudinaryID: 176_zhj9nw
---
<p>Gelet op de (verdiende) transfer van doelman (en speler van het jaar) <strong>Jef Snyders</strong> naar <strong>Verbroedering Geel</strong> (dit seizoen nog actief in 1e amateur), diende K. Kontich F.C. nog op zoek te gaan naar een nieuwe doelman.</p>
<p>K. Kontich F.C. bereikte gisterenavond dan ook een akkoord met de <strong>29-jarige Frederic Ledent</strong>, die reeds meerdere jaren actief is in de nationale reeksen van ons voetbal. Na een jeugdopleiding bij Germinal Beerschot en SK Beveren, kwam Frederic op 20-jarige leeftijd terecht bij Berchem Sport om 2 jaar later onder de lat te staan bij de toenmalig vierdeklasser FC Katelijne. Na &eacute;&eacute;n seizoen bij F.C. Katelijne trok onze nieuwe doelman naar City Pirates Merksem, waar hij 3 seizoenen onder de lat stond in 4e nationale.</p>
<p>Na een seizoen met weinig speelkansen bij Berchem Sport, speelde Frederic de voorbije 2 seizoenen bij Racing Mechelen, waarmee hij vorig seizoen de promotie bewerkstelligde.</p>
<p>We wensen Frederic h&eacute;&eacute;l veel succes toe bij onze club en houden eraan zijn voorganger Jef Snyders te bedanken voor zijn prima prestaties en dito mentaliteit.</p>
<p><strong>H&eacute;&eacute;l veel succes gewenst, Frederic en Jef! </strong></p>