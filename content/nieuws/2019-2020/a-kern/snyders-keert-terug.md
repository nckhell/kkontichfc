---
title: Snyders keert terug!
figCaption: Jef Snyders
date: 2020-04-20
cloudinaryID: Snyders_l0bzd4
---
**Jef Snyders keert terug naar K. Kontich F.C.!**

De 29-jarige Jef Snyders heeft reeds een rijk gevuld palmares. 

Op 17-jarige leeftijd werd Jef getransfereerd van vierdeprovincialer Massenhoven naar K.F.C.O. Wilrijk.
Na de fusie stond Jef 86 keer tussen de palen van het ‘nieuwe’ Beerschot, waarmee hij drie titels op rij vierde. In het seizoen 2013-2014 werd Jef door de supporters verkozen tot ‘Manneke van’t jaar’.

Omdat Jef géén profspeler wou worden – Jef werkt in Kontich bij een bedrijf dat gespecialiseerd is in marktonderzoek – nam hij afscheid van Beerschot en volgde hij trainer Urbain Spaenhoven naar Rupel Boom.
Ook bij Rupel Boom kende Jef succes want na een 3e plaats in zijn eerste seizoen, bewerkstelligde hij in zijn 2e seizoen mee de promotie naar 1e amateur. 

Na zijn passage bij Rupel Boom sloot Jef zich aan bij onze club, waar hij zijn prima seizoen (met een 2e plaats & eindronde) bekroonde met zijn verkiezing tot ‘Speler van het Jaar’.
Het voorbije seizoen waagde Jef zijn kans bij Verbroedering Geel in 2e amateur, maar gelet op de problemen waar deze club zich thans in bevindt, besloot Jef om terug te keren naar onze club.

Jef vervangt bij K. Kontich F.C. Frédéric Ledent, die naar reeksgenoot KFC Nijlen verkast.

**Welkom terug, Jef!**