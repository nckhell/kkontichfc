---
title: Wegen tussen Wes De Ceuster en KKFC scheiden.
figCaption: Wes De Ceuster
date: 2019-11-03
cloudinaryID: IMG_9629_ctopsj
---

Na overleg tussen trainer en clubbestuur werd zondagavond beslist dat Wes De Ceuster een stap opzij zet als T1.

De club is Wes De Ceuster erg dankbaar voor de samenwerking gedurende meer dan 3 jaar.

De sportieve resultaten logen er dan ook niet om: in zijn eerste seizoen kroonde K. Kontich F.C. zich tot kampioen in 2e provinciale, om vervolgens in zijn 2e en 3e seizoen tot twee maal toe de promotie-eindronde in 1e provinciale te bereiken. Vorig seizoen eindigde K. Kontich F.C. slechts op een zucht van de promotie naar de nationale reeksen. Ook op extrasportief gebied behoudt de club niets dan goede herinneringen aan Wes De Ceuster.

Dit seizoen vergaat het het eerste elftal minder goed: met een schamele 7 op 30 (en slechts 1 overwinning op 10 wedstrijden) konden de ambities – een rustig seizoen in de linkerkolom – voorlopig niet ingelost worden. Het teleurstellende resultaat in de thuiswedstrijd tegen KSK ’s Gravenwezel-Schilde stemde daarbij extra tot nadenken.

Dinsdag a.s. zal Wes De Ceuster afscheid nemen van de spelersgroep, waarna de trainingen van het eerste elftal waargenomen zullen worden door T2 Mo Sabhaoui. Intussen werkt het clubbestuur aan de opvolging van Wes, zodat de wedstrijd van zondag op KFC Eendracht Zoersel in alle sereniteit voorbereid kan worden.
