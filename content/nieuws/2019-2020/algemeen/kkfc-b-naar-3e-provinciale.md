---
title: K. Kontich F.C. B naar 3e provinciale ! 
date: 2019-05-21
---
<p>Kontich F.C. B, het 2e &lsquo;<em>eerste elftal&rsquo;</em> van onze club, wist zich gisteren te verzekeren van de promotie naar 3e provinciale.</p>
<p>Na een sterk seizoen waarin het maar liefst 21 keer won en 3 keer gelijk speelde, rekenden onze youngsters in de eindronde af met Sporting Mechelen en KFC Halle-Zoersel. Zondagmiddag verdedigde K. Kontich F.C. een 3-4 overwinning op het veld van KFC Halle-Zoersel met succes, want Yassine El Boudakhani en Thomas Van Soom zorgden al in de eerste helft voor een relatief veilige 2/0 voorsprong. KFC Halle kwam niet verder dan de aansluitingstreffer, waarna de champagne ontkurkt mocht worden.</p>
<p><strong>K. Kontich F.C. besliste ruim 3 jaar geleden om te starten met een &lsquo;B&rsquo;-elftal in 4e provinciale en stelde daarbij een duidelijke visie voorop:</strong></p>
<ul>
  <li>Het elftal in 4e&nbsp;provinciale zou steeds in functie staan van het 1e&nbsp;eerste elftal van de club;</li>
  <li>Het elftal in 4e&nbsp;provinciale zou in hoofdzaak rekruteren uit de betere Kontichse jeugdspelers.</li>
</ul>
<p><strong>Op die manier hoopte de club:</strong></p>
<ul>
  <li>elke getalenteerde jeugdvoetballer van K. Kontich F.C. een kans te bieden om kennis te maken met &lsquo;competitievoetbal in een eerste elftal&rsquo;;</li>
  <li>te vermijden dat Kontichse jeugdspelers (die nu vaak niet kunnen doorstoten naar ons eerste elftal in 1e&nbsp;provinciale) &ndash; bij gebrek aan een toekomstperspectief - vertrekken naar omliggende clubs in 4e- en 3e&nbsp;provinciale. Afscheid nemen is - noch voor de club, noch voor de speler in kwestie - aangenaam;</li>
  <li>de betere Kontichse jeugdspelers &ndash; als eindpunt van hun jeugdopleiding &ndash; klaar te stomen voor het echte werk in het eerste&nbsp;elftal in 1e&nbsp;provinciale;</li>
  <li>K. Kontich F.C. nog sterker lokaal te verankeren;</li>
</ul>
<p>Met een gemiddelde leeftijd van 20,5 jaar, waarvan een heel aantal 19-jarigen, mag de prestatie van dit seizoen best uitzonderlijk genoemd worden. Hun enthousiasme, aanvallend spelpatroon, verbondenheid met de club,&hellip; mag een voorbeeld zijn voor vele andere voetballers.</p>
<p>Een bijzondere vermelding voor de technische staf en coach Ward Van De Langenbergh (die halverwege vorig seizoen de ontslagen Danny Houbrechts verving) en de basis legde van dit succes.</p>