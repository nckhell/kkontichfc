---
title: Nieuwe wind door damesafdeling!
date: 2019-03-28
slider: YES
cloudinaryID: 181_j8sxbb
---
<p>Het bestuur van K. Kontich F.C. blaast met het oog op seizoen 2019-2020 een nieuwe wind door de damesafdeling van de club, die intussen 5 teams telt.</p>
<p>K. Kontich F.C. wenst meer dan ooit in te zetten op de jeugdopleiding van voetballende meisjes: <strong>&eacute;lk meisje dat graag voetbalt &eacute;n in de regio tussen Lier, Mechelen en Antwerpen woont, moet weten dat K. Kontich F.C. een jeugdopleiding heeft waarbij men haar de kans geeft om haar talenten te ontdekken en te verbeteren</strong>.</p>
<p>Met ploegen op verschillende niveaus (1<sup>e</sup> nationale, 1<sup>e</sup> of 2 provinciale, 3<sup>e</sup> of 4<sup>e</sup> provinciale, U15 en U13) moet elk meisje in staat zijn om kansen te krijgen op het niveau dat past bij haar kunnen en ambities. Op middellange termijn moet het perfect mogelijk zijn om enkele meisjes door te laten stromen naar ons eerste elftal.</p>
<p>We kiezen bewust voor deze visie aangezien het voor een lokale club als K. Kontich F.C. &ndash; in tijden van de professionalisering van het damesvoetbal waarbij profclubs sterk bevoordeeld worden &ndash; g&eacute;&eacute;n evidentie is om de concurrentie aan te gaan met deze profclubs. Onze regio herbergt voldoende vrouwelijk talent om volop in deze visie te geloven.</p>
<p>Om die ambities kracht bij te zetten, zal o.a. <strong>Luc Bosmans</strong> (assistent bondscoach van de Red Flames U17) zijn schouders mee onder dit project zetten. Luc zal onze jeugdtrainers ondersteunen en vaak terug te vinden zijn op het oefenveld. Daarenboven zal ook de technische staf van het eerste elftal nauwer betrokken worden bij de opvolging van de jeugdwerking.</p>
<p>In concreto bevestigden <strong>Katrijn Liefooghe</strong> (U13 - jongensreeks), <strong>St&eacute;phane Van Beethoven</strong> (U15 - jongensreeks), <strong>Indyana &amp; Serge Van Camp</strong>(provinciale ploegen) hun engagement om ook volgend seizoen deze ploegen te coachen.</p>
<p>Op bestuurlijk niveau zal o.a. <strong>Luc De Corte</strong> (de voorbije seizoenen afgevaardigde van de U15) zich engageren om extra taken uit te voeren. Ouders en/of vrijwilligers die mee de kar willen trekken, mogen zich uiteraard steeds aanmelden. Bestuursleden Glenn Mari&euml;n (E-mail. <a href="mailto:jeugd@kkontichfc.be">jeugd@kkontichfc.be</a>) en Wim Claes (Voorzitter &ndash; <a href="mailto:info@kkontichfc.be">info@kkontichfc.be</a> &ndash; GSM. 0479/69.48.49) zullen als rechtstreeks aanspreekpunt fungeren.</p>
<p>Ge&iuml;nteresseerde speelsters (van welke leeftijd dan ook) mogen zich alvast aanmelden via de online registratietool van onze website: &nbsp;<a href="https://forms.gle/5q5Nn2paueNb1S5w7">https://forms.gle/5q5Nn2paueNb1S5w7</a> . We nodigen je &ndash; na registratie &ndash; graag uit voor een kennismakingstraining en/of gesprekje.</p>
<p>Informatie over de lidgelden voor bestaande en nieuwe voetbalsters volgt in de loop van de maand april 2019.</p>