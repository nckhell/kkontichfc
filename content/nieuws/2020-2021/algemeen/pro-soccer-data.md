---
title: KKFC & ProSoccerData
slider: NO 
cloudinaryID: unnamed-4_h3p1st
showImageInArticle: NO
date: 2021-02-14
---
K. Kontich F.C. heeft in het kader van de opvolging van zijn / haar spelers het programma “ProSoccerData” aangekocht. Zo zullen wij in de toekomst al onze spelers op een meer gestructureerde en professionele wijze kunnen opvolgen.

Niet alleen worden hun aanwezigheden, prestaties op wedstrijden en trainingen, evaluaties, kwetsuren enz via dit programma bijgehouden maar ook de communicatie naar de spelers, ouders wordt hierdoor geautomatiseerd.

Bij gebruik van het programma zullen spelers en ouders automatisch op de hoogte kunnen gebracht worden van elke wijziging die wordt aangebracht in de agenda van de speler. Afgelasten van trainingen en wedstrijden, bijkomende trainingen, bekendmaken van de selectie voor een wedstrijd, individuele uitnodigingen voor evaluatie worden eens ze aangebracht worden in het programma automatisch via een app op de GSM en per mail naar de speler verzonden.
