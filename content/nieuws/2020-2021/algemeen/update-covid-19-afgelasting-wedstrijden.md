---
title: Afgelasting wedstrijden door COVID-19
slider: NO
cloudinaryID: 5b903ee3469a1.image_oiy383
date: 2020-10-23
---

Beste spelers, ouders en medewerkers,

Gezien de recente ontwikkelingen en cijfers m.b.t. de corona pandemie in België, heeft de club besloten om met onmiddellijke ingang alle wedstrijden stop te zetten. Ondanks alle inspanningen die we doen, kunnen we de veiligheid van onze spelers, supporters en medewerkers op wedstrijden niet meer garanderen en kiezen wij er voor om voorlopig binnen onze eigen club verder te werken.

Dit houdt in dat er tot 19 november a.s., zijnde de datum die het Overlegcomité naar voor schuift voor de door haar genomen maatregelen, géén wedstrijden zullen georganiseerd worden.

Het bestuur van de club zal dit wekelijks – op basis van de evolutie van de pandemie - evalueren.

De trainingen van de jeugd zullen wel door gaan volgens het gekende schema.

**Wat de aanwezigheid van ouders betreft, geldt volgend verzoek:**

- graag slechts 1 ouder per voetballer/voetbalster aanwezig op training;
- verplicht mondmasker dragen;
- verplicht social distance bewaren;

Het zijn bijzonder moeilijke tijden voor ieder van ons en eveneens voor onze club. Wij hopen als sportvereniging op een verantwoorde manier onze jongens en meisjes wat ontspanning te kunnen bieden in deze – niet in het minst voor jonge mensen – verwarrende tijd.

Hoe hard we ook allemaal van het spelletje houden: laat ons vooral de gezondheid van ieder van ons op de eerste plaats houden!

Met sportieve groeten,
Bestuur K. Kontich F.C.
