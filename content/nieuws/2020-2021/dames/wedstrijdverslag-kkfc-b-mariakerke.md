---
title: Wedstrijdverslag KKFC B - Mariakerke (1ste prov Oost-Vlaanderen)
date: 2020-07-24
---
Vandaag stond de eerste oefenmatch van het seizoen op het programma!

Met 15 speelsters zakten we af naar Mariakerke om na een stilstand van 4 maanden eindelijk terug de grasmat te kunnen betreden. Menig meisje/dame stond te popelen om hun geliefkoosde spelletje terug te hervatten.

Ik zag nieuwe gezichten, oude gezichten en gezichten terug van weg geweest, zowel op het veld als langs de kant van de lijn. Sommige meisjes/dames hadden deze week al enkele trainingen achter de rug, anderen kwamen net terug van vakantie en hadden enkel het loopschema in de benen.  Een overwinning zat er niet in, maar een aangename pot voetbal werd het wel.

In de eerste helft was het duidelijk wat zoeken naar elkaar, naar ritme, de juiste passing en combinatie.  Ook al kwamen we meer en meer in het spel, toch kregen we een tegendoelpunt te verwerken na een misverstand achterin.  Met het kleinste verschil gingen we de rust in. In de tweede helft zagen we iets meer creativiteit op het veld, vonden we elkaar meer en zorgde Joke D op aangeven van Louise met een knappe afwerking voor de gelijkmaker. Maar ook nu was de tegenpartij alert en trapten zij een tweede maal de bal tegen de netten. Kontich ging goed om met de nieuwe achterstand, bleef op hetzelfde elan verder voetballen en creÃ«erde nieuwe kansen.  Het was opnieuw Joke D die voor de gelijkmaker zorgde. De 2-2 is volgens mij een juiste eindscore tegen een 'potige' tegenstrever.

In een voorbereiding is het belangrijk om vooral de positieve dingen mee te nemen en te leren van fouten.  Ik zag een ploeg die wil werken en zie veel potentieel.  Nieuwkomer Maaike maakte een enorme indruk! Ik ken ondertussen de ploegleiding een beetje en ben ervan overtuigd dat zij klaarstaan om er samen met de meisjes/dames een topjaar van te maken.  Ik kijk er nu al naar uit!

**Met dank aan Liesbeth, mama van Riet**