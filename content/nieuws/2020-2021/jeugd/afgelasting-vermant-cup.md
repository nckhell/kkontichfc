---
title: Afgelasting Vermant Cup - Editie augustus 2020 wegens Covid 19
slider: NO
cloudinaryID: 5b903ee3469a1.image_oiy383
date: 2020-08-03
---

Beste sportvrienden,

Overeenkomstig de verstrengde maatregelen die de gouverneur recent uitvaardigde, ziet de club zich opnieuw genoodzaakt om de zomereditie van haar Vermant Cup 2020 uit te stellen. Na de afgelasting van onze paaseditie werd een vervangeditie voorzien voor einde augustus.

Het U12- & U13-tornooi was voorzien op 23 augustus a.s. en valt dus binnen de periode van de verstrengde maatregelen (nl. tot 25 augustus a.s.). We hoeven ons echter geen illusies te maken en houden er ook rekening mee dat ons tornooi van 29 en 30 augustus eenzelfde lot beschoren zal zijn.

Uiteraard is dit een enorme tegenvaller voor onze club, maar wij danken de ingeschreven ploegen alleszins hartelijk voor hun engagement. Wij hopen dat onze Vermant Cup Editie 2021 wél kan plaats vinden en hopen dan opnieuw op jullie te kunnen rekenen.

Onze enige wens is dat iedereen gezond blijft en dat we – door goed samen te werken – dit vervelende virus kunnen klein krijgen.

Met sportieve groeten,
Bestuur K. Kontich F.C.
