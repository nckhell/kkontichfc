---
title: Versterking jeugdwerking - trainers gezocht!
date: 2021-01-03
---
K. Kontich F.C. wenst met het oog op volgend seizoen (’21-’22) haar jeugdwerking verder te professionaliseren.

Een belangrijke vernieuwing is dat de club zal investeren in de voetbalsoftware van ‘Pro Soccer Data’. Het systeem biedt onze jeugdwerking tal van mogelijkheden, zoals een individuele spelersopvolging (medisch, fysiek, evaluaties, aanwezigheden), interne en externe communicatie, planningen op stellen, trainingen en wedstrijdvoorbereidingen delen,...

**Daarnaast wenst de club haar trainersorganigram te versterken, waarbij volgende zaken belangrijk zijn:**
- de club zoekt voornamelijk trainers voor de onderbouw (2v2, 5v5) en middenbouw (8v8);
- stiptheid, inzet én de motivatie om op een professionele, gestructureerde manier samen te werken;
- er zal aandacht besteed worden aan de individuele ontwikkeling van de voetballer/voetbalsters én aan de clubwerking in het algemeen. De sportieve resultaten van de eigen ploeg zijn ‘leuk’, maar ondergeschikt aan het grotere geheel;
- een trainersdiploma en/of ervaring zijn pluspunten (maar vooralsnog geen must). De club ondersteunt je bij het behalen van je trainersdiploma;
- je wordt geassisteerd en begeleid door specifieke coördinatoren voor de onder- en middenbouw;
- je ontvangt een correcte vergoeding;

Wens je meer informatie of zie je jezelf als coach van één van onze jeugdelftallen? E-mail ons dan zeker via [info@kkontichfc.be](mailto:info@kkontichfc.be) en we nemen spoedig contact met jou op!