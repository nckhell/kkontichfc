---
title: Sfeerverslag K. Kontich F.C. - Beerschot (0-5)
date: 2021-06-27
slider: YES
cloudinaryID: Screenshot_2021-06-27_at_15.21.58_eh6jn4
backgroundPosition: top 25% center
figCaption: Joren Dom keerde terug naar de club waar hij zijn eerste stappen als profvoetballer zette. ©Janis Loret
---
<p>Vrijdag 18 juni startte K Beerschot VA zijn voorbereiding met een oefenmatch tegen de eerste ploeg van K.Kontich.FC. Een geweldige dag voor de club van Kontich die extra kleur kreeg dankzij de terugkeer van het publiek langs de zijlijn en in de tribune.</p>

<p>Voor de club uit Kontich was het een hoogdag. De eerste ploeg mocht zich meten met een club die op het hoogste niveau in België speelt. En daarbovenop mocht dat eindelijk nog eens onder toeziend oog van de fans. Een moment waar elke voetballer en elke voetbalfan naar uitkeek. Bij Beerschot waren ook alle vedetten meegereisd. Holzhauser, Vanhamel, Franz en Van den Bergh speelden elk minstens 45 minuten. Voor de spelers van Kontich was het dus de ideale gelegenheid om zich te meten met spelers die in eerste klasse het mooie weer maken.</p>

<div class="mb-6">
<img style="max-width: 100%; height: auto;" src="https://res.cloudinary.com/kkontichfc/image/upload/v1/nieuws/Screenshot_2021-06-27_at_15.22.03_p2fohs" alt="©Janis Loret" />
<div class="text-gray-300 text-xs">©Janis Loret</div>
</div>

<p>De eerste helft ging van start en zoals verwacht was het vooral Beerschot die het spel maakte en Kontich die het meer moest hebben van enkele counters. Maar dapper als ze zijn probeerde ze in Balbezit van achteren uit te voetballen. En dat lukte ook aardig. Maar het was niet genoeg om de ratten echt pijn te doen. Zij deden dat op hun beurt wel twee keer. Ruststand: 2-0.</p>

<div class="mb-6">
<img style="max-width: 100%; height: auto;" src="https://res.cloudinary.com/kkontichfc/image/upload/v1/nieuws/Screenshot_2021-06-27_at_15.22.08_oxwgqg" alt="Kapitein Victor De Cock probeerde de aanval van K.Kontich.FC in goede banen te leiden op de counter. ©Janis Loret" />
<div class="text-gray-300 text-xs">Kapitein Victor De Cock probeerde de aanval van K.Kontich.FC in goede banen te leiden op de counter. ©Janis Loret</div>
</div>

<p>Na de rust werd er veel gewisseld bij beide kanten, maar alle ogen werden gericht op de ingevallen Raphael Holzhauser. De topschutter van Beerschot vorig seizoen stelde ook niet teleur, hij kwam twee keer tot scoren waarvan 1 penalty. Uiteindelijk eindigde de match op 0-5 maar de jongens van Kontich mochten toch met opgeheven hoofd het veld verlaten. “Het was zoals verwacht een lastige match. En je weet op voorhand dat je veel achter de bal zal lopen. Maar ik ben wel blij met deze match. Ondanks de 0-5 hebben we bijna geen open kansen weggegeven en dat is toch een mooie prestatie tegen een ploeg van dat niveau.” Aldus de coach van K.Kontich.FC, Peter Schrauwen.</p>

<div class="mb-6">
<img style="max-width: 100%; height: auto;" src="https://res.cloudinary.com/kkontichfc/image/upload/v1/nieuws/Screenshot_2021-06-27_at_15.22.16_mx7fav" alt="©Janis Loret" />
<div class="text-gray-300 text-xs">©Janis Loret</div>
</div>
