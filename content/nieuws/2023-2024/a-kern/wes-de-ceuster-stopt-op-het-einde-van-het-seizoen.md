---
title: Wes De Ceuster stopt op het einde van het seizoen
date: 2023-12-31
cloudinaryID: IMG_9629_ctopsj
figCaption: Wes De Ceuster
slider: YES
backgroundPosition: top 15% center
---

T1 Wes De Ceuster gaf het clubbestuur te kennen dat hij tijdens het seizoen 2024-2025 niet langer trainer zal zijn van K. Kontich F.C.

Wes De Ceuster was reeds eerder met succes actief bij onze club in de periode van 2016 tot 2019.
Hij realiseerde als T1 de promotie naar 1e provinciale en leidde ons nadien tot tweemaal toe naar een stek in de eindronde voor promotie.

Na het plotse vertrek van Peter Schrauwen naar ASV Geel kwam het clubbestuur in juni 2023 opnieuw bij Wes uit. Wes was op dat ogenblik gestopt als trainer om zich ten volle te kunnen focussen op zijn nieuwe beroepsuitdagingen, maar nam de handschoen op om onze club gedurende één seizoen te ‘depanneren’.

Gelet op de moeilijke combinatie met zijn professionele loopbaan gaf Wes aan dat zijn opdracht op het einde van het lopende seizoen effectief zal stoppen. K. Kontich F.C. bekleedt momenteel een 3e plaats in de stand en zit bijgevolg op schema voor een nieuw eindrondeticket.

Het clubbestuur zal met het oog op volgend seizoen een nieuwe T1 aanstellen. Kandidaten mogen zich aanmelden via e-mail ([info@kkontichfc.be](mailto:info@kkontichfc.be)) of telefonisch (Voorzitter Wim Claes).
