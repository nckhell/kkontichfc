---
title: Antonia Zoersel - KKFC
date: 2019-10-12
slider: YES
type: Competitie
homeTeam: Antonia Zoersel
homeTeamScore: 3
awayTeam: K. Kontich F.C.
awayTeamScore: 0
cloudinaryID: IMG_9309_ikxxpz
figCaption: Antonia Zoersel - K. Kontich F.C. (3-0)
---

Een efficiënt en gretig Antonia duwt K. Kontich F.C. nog wat verder weg in het klassement. Ondanks het feit dat K. Kontich F.C. voor het eerst dit seizoen over een volledig fitte kern beschikte, lukte het er niet in om de heropstanding in te luiden.

Na de verloren propagandamatch tegen KFC Nijlen hoopte K. Kontich F.C. op Antonia aan te pikken met een overwinning.
Het was echter de thuisploeg die het scherpst uit de startblokken schoot: na 10 minuten kon thuisspeler Bertels balverlies in de opbouw genadeloos afstraffen.

K. Kontich F.C. reageerde met een knappe kopbal van Jens Van Loon, maar thuisgoalie Van Nooten pareerde de poging met een kattensprong richting winkelhaak.
Op het kwartier en op het halfuur haperde de defensie van K. Kontich F.C. stevig, waardoor thuisaanvaller Keyzer een vrijgeleide kreeg om zélf een doelpunt te maken én de 3/0-voorsprong aan te geven.

K. Kontich F.C. kwam merkelijk met de goede intenties op de mat in de 2e helft, maar de hoop op een snelle aansluitingstreffer kreeg een flinke knauw toen Remi Van Esser meteen na de rust uitgesloten werd met een 2e gele kaart.
Met 10 tegen 11 claimde K. Kontich F.C. het balbezit, maar tot écht uitgespeelde kansen kwam het niet meer.

Met een 5 op 21 heeft K. Kontich F.C. haar start dan ook onverwacht gemist. Volgende week zaterdag om 20u00 komt Berg & Dal over de vloer. K. Kontich F.C. kan in die wedstrijd géén beroep doen op Wim Bokila (2x geel met K. Kontich F.C. B), Tivi Huygen (3x geel) en Remi Van Esser (2x geel), terwijl Andreas Tindemans terug aansluit na een korte blessure.

Supporters op post om onze ploeg door deze moeilijke periode te loodsen!
